Spremo le meningi in cerca di un appiglio, fisso la prigione di  
carne che è il mio corpo, ammiro inerme l'estemporaneità del  
medesimo e la caducità dei miei pensieri. Inciampo in sgraziate  
memorie di reconditi tempi passati, e soffro.

E ciò che mi riesce meglio dopotutto. Non ho mai saputo far altro.
Dilato le pupille, sudo e mi dimeno in prigioni interiori che mi  
alienano dal tempo e dallo spazio. 

Scuoto le pareti del mio  
cuore, ma nessuno pare farci caso. I miei occhi rimangono  
imperturbabili, iracondi, fissi a scrutare il vuoto e l'oscurità che  
vi si annida. La gente mi rivolge la parola, ma io ignoro le loro voci.

Nel caotico miscuglio di liquido amniotico del grembo materno,  
volgo gli occhi al futuro, ne scorgo le sottili linee di contorno, le  
sfumature più surrealmente catastrofiche. 

E fra esse,  inerpicandomi su scogli fittizi che ostacolano la mia vista, vedo  i suoi occhi schiudersi come gelsi, i suoi folti capelli cedere al  
gelido vento e le sue dolci membra bianche che tanto desiderai  
e che così voracemente baciai, come fa una bestia affamata  
d'amore. 

Mi sento il cuore ghiacciarsi, sfaldarsi e ricomporsi ad  
intermittenza. Avverto un cappio intorno al mio collo. Il panico si impossessa di me.

Quel viso è impresso nelle mie retine, come chi troppo a lungo  
resta a fissare il sole, desiderando d'essere accecato. La visione  
si annebbia e cautamente riprendo le redini della mia coscienza e delle mie emozioni.

Mi arrampico ulteriormente, raggiungo la vetta di un verde  
colle. 

Mi siedo ad ammirare l’immensità di ciò che mi ritrovo  
d'innanzi, precipizio sempiterno della crudele e masochistica  
anima mia. 

Ma questa volta sono raggi di sole quelli che  
colpiscono il mio viso, non frecce ed aghi acuminati.  

Scorgo volti che attendono d'essere conosciuti dal mio sguardo,  
corpi che desiderano essere esplorati dalle mie dita, sorrisi che  
splendono di irradiante gioia ultraterrena e in mezzo ad essi e  
alla loro costernante positiva intromissione, vi sono io, che  
spoglio di ogni cosa me ne sto rannicchiato in un angolo e  
piango fiumi di sangue ed aspro risentimento.  

Annaspando per dell'aria, scavo disperatamente tra le figure.  

Le sposto, le risistemo come fossero un mosaico, e fra esse  
tolgo quel pezzo che tanto rovina quel bellissimo quadro,  
quell'unica figura tra le tante che stona.

La strappo via con fermezza e disdegno, come se essa fosse la  
causa di tutta la disperazione che ho provato, provo e proverò nella mia vita.

Riguardo il tutto nella sua interezza.

Senza di me, questo quadro è così bello.

Chissà, forse ora il mondo non sembra così male.

Forse, ora, i gelsi torneranno a fiorire.

Forse, ora, il cappio intorno al mio collo ha uno scopo.

Se scalciassi la sedia sotto di me, tutto tornerebbe ad avere un

Ed io non dovrei più curarmi di quel quadro. yM Perché so, in cuor mio, che esso è completo anche senza quella figura.

Il legno si incrina, odo uno scricchiolio.

Un sordo tonfo.

Un ultimo respiro.

E poi l'apnea.